Hozzon létre az autó osztállyal azonos csomagban egy Jármű osztályt. Ebből fogjuk leszármaztatni az Autó osztályt. Helyezzük át a gyártó, típus és évjárat adattagokat a Jármű osztályba. Készítsünk a Jármű osztályhoz 3 paraméteres konstruktort és módosítsuk az Autó osztály definíciójában a konstruktorokat.
A Jármű osztály metódusai:
- az adattagokat lekérdező / beállító metódusok
- toString: egy szövegként összefűzve adja vissza a jármű adatait
- absztrakt metódus, amelynek paraméterei a megtett út km-ben és az út megtételéhez szükséges idő órában, és visszaadja a jármű sebességét: sebesség = megtett út / idő
Az Autó osztályban valósítsa meg ezt a metódust.
Módosítsa az Autó osztály metódusait, ahol szükséges.

Hozzon létre a Jármű osztállyal azonos csomagban egy Kerékpár osztályt, ami a Jármű leszármazottja. Adattagjai: váltó típusa (String), hány sebességes a kerékpár (int). Készítsen az osztályhoz 5 paraméteres konstruktort. Metódusai:
- az adattagokat lekérdező / beállító metódusok
- toString: egy szövegként összefűzve adja vissza a kerékpár összes adatát (az ősosztályból örökölt adatokat is)
Ne felejtse el megvalósítani az örökölt absztrakt metódust!

Készítsen a Jármű osztály alcsomagjában egy JárműTeszt futtatható osztályt. Ebben hozzon létre egy 3 elemű jármű tömböt. Töltse fel beolvasott adatokkal: olvassa be 2 autó és 1 kerékpár adatait. Az alábbi feladatokat végezze el úgy, hogy a Jármű adattagjait private / protected / default hozzáférési módosítóval lássa el.
1. Mindhárom járműnek számítsa ki a sebességét.
2. A kerékpárnak módosítsa a típusát.
Mit tapasztal, mi az adattagok elérése közötti különbség a különböző hozzáférési módosítók használata esetén?
